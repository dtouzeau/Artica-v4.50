CONTRATTO DI LICENZA CON L'UTENTE FINALE KASPERSKY LAB 

AVVERTENZA LEGALE IMPORTANTE PER TUTTI GLI UTENTI: LEGGERE ATTENTAMENTE IL SEGUENTE CONTRATTO PRIMA DI INIZIARE A USARE IL SOFTWARE.

FACENDO CLIC SUL PULSANTE ACCETTO NELLA FINESTRA DEL CONTRATTO DI LICENZA O IMMETTENDO IL/I SIMBOLO/I CORRISPONDENTE/I, LEI ACCETTA DI ESSERE VINCOLATO AL RISPETTO DEI TERMINI E DELLE CONDIZIONI DI QUESTO CONTRATTO. TALE AZIONE EQUIVALE AD APPORRE LA SUA FIRMA E SIGNIFICA CHE ACCETTA DI ESSERE VINCOLATO E DI DIVENTARE UNA PARTE CONTRAENTE DEL PRESENTE CONTRATTO E CHE ACCETTA LA VALIDITÀ LEGALE DEL PRESENTE CONTRATTO COME QUALSIASI ACCORDO STIPULATO PER ISCRITTO E DA LEI FIRMATO.  SE NON È D'ACCORDO CON TUTTI I TERMINI E LE CONDIZIONI DEL PRESENTE CONTRATTO, ANNULLI L'INSTALLAZIONE DEL SOFTWARE E NON LO INSTALLI.

SE IL SOFTWARE È ACCOMPAGNATO DA UN CONTRATTO DI LICENZA O DA UN DOCUMENTO SIMILE, I TERMINI PER L'USO DEL SOFTWARE DEFINITI IN TALE DOCUMENTO AVRANNO LA PREVALENZA SUL PRESENTE CONTRATTO DI LICENZA CON L'UTENTE FINALE.

DOPO AVER CLICCATO IL PULSANTE "ACCETTO" NELLA FINESTRA DEL CONTRATTO DI LICENZA O DOPO AVER IMMESSO IL/I SIMBOLO/I CORRISPONDENTE/I LEI HA IL DIRITTO DI USARE IL SOFTWARE SECONDO I TERMINI E LE CONDIZIONI DEL PRESENTE CONTRATTO.

1. Definizioni
1.1. Per Software si intende il software, compresi gli aggiornamenti e i relativi materiali.
1.2. Titolare dei diritti (titolare di tutti i diritti, esclusivi o di altro tipo, relativi al Software) indica Kaspersky Lab ZAO, società costituita secondo il diritto della Federazione russa.
1.3. Computer indica una combinazione di componenti fisici (hardware), tra cui personal computer da tavolo o portatili (laptop), workstation, PDA (Personal Digital Assistant), "smartphone", palmari e altri dispositivi elettronici e uno o più sistemi operativi (comprese le macchine virtuali di sistema) per cui il Software è stato progettato e dove il Software verrà installato e/o utilizzato.
1.4. Per Utente Finale (Lei/Suo) si intende il soggetto o i soggetti che installano o utilizzano il Software per proprio conto e che sta/stanno utilizzando legalmente una copia del Software; o, se il Software è stato scaricato o installato per conto di un'organizzazione, ad esempio da un dipendente, "Lei" sta a intendere anche l'organizzazione per cui il Software è stato scaricato o installato e si dichiara con il presente che tale organizzazione ha autorizzato quel soggetto ad accettare questo contratto, scaricando e installando il Software per conto dell'organizzazione stessa. Ai fini del presente contratto il termine "organizzazione" include, a titolo esemplificativo e non limitativo, qualsiasi società di persone, società a responsabilità limitata, persona giuridica, associazione, società per azioni, trust, joint venture, organizzazione sindacale, organizzazione non registrata o autorità governativa.
1.5. Per Partner si intendono le organizzazioni o il soggetto/i soggetti che distribuiscono il Software al Titolare sulla base di un contratto e di una licenza.
1.6. Per Aggiornamento/i si intendono tutti gli aggiornamenti, le revisioni, le patch, i perfezionamenti, le correzioni, le modifiche, le copie, le aggiunte o i pacchetti di manutenzione, ecc.
1.7. Per Manuale dell'Utente si intende il manuale dell'utente, la guida per l'amministratore, il libro di riferimento e i relativi materiali di tipo illustrativo o di altro tipo.

2. Concessione della licenza
2.1. Le viene ivi concessa licenza di uso non esclusivo per la memorizzazione, il caricamento, l'installazione, l'esecuzione e la visualizzazione (l'"uso") del Software su di una quantità specificata di Computer al fine di fornire un supporto per la protezione del Suo Computer, sul quale è installato il Software, contro le minacce descritte nel Manuale dell'Utente, in osservanza di tutti i requisiti tecnici descritti nel Manuale dell'Utente e secondo i termini e le condizioni di questo Contratto (la "Licenza") e Lei accetta questa Licenza:
Versione di prova. Se ha ricevuto, scaricato e/o installato la versione di prova del Software e se ha aderito alla licenza di valutazione del Software, può utilizzare il Software solo a scopo dimostrativo e soltanto per il periodo dimostrativo consentito, salvo laddove diversamente indicato, a partire dalla data della prima installazione. È severamente proibito l'uso del Software per scopi diversi o per un periodo più lungo del periodo di valutazione consentito. 
Software per ambiente multiplo; Software a linguaggio multiplo; Software a doppio supporto magnetico; Copie multiple; Servizi aggiuntivi. Qualora Lei utilizzi diverse versioni del Software o edizioni del Software di lingua diversa, o riceva il Software su diversi supporti magnetici, o comunque riceva copie multiple del Software, ovvero qualora in cui Lei abbia acquistato il Software insieme a software aggiuntivi, il numero massimo di Computer su cui il Software può essere installato equivale al numero di computer specificato nelle licenze ricevute sempre che ogni licenza acquisita Le dia diritto a installare e utilizzare il Software sulla quantità numero di Computer specificata nei paragrafi 2.2 e 2.3, salvo laddove diversamente stabilito dai termini della licenza.
2.2. Se il Software è stato acquisito da un supporto fisico, l'Utente ha il diritto di usare il Software per la protezione della quantità di Computer indicata sulla confezione del Software e/o nel contratto di Licenza.
2.3. Se il Software è stato acquisito tramite internet, l'Utente ha il diritto di usare il Software per la protezione della quantità di Computer che è stata indicata quando ha acquisito la Licenza per il Software e/o nel contratto di Licenza.
2.4. Lei ha diritto di copiare il Software soltanto a scopo di back-up e solo a titolo di sostituzione della copia di Sua legale proprietà, qualora essa vada persa, distrutta o diventi inutilizzabile. Questa copia di back-up non può essere utilizzata per fini diversi e deve essere distrutta quando viene meno il diritto d'uso del Software o alla scadenza della Sua licenza o qualora questa venga meno per qualsiasi altro motivo, ai sensi dalla legislazione in vigore nel principale paese di residenza o nel paese in cui Lei fa uso del Software. 
2.5. Dal momento in cui si procede all'attivazione del Software o dopo l'installazione del file della chiave di licenza (a eccezione della versione di prova del Software), Lei ha diritto di ricevere i seguenti servizi per il periodo di tempo specificato sul pacchetto Software (se il Software è stato acquisito su supporto fisico) o specificato durante l'acquisizione (se il Software è stato acquistato via Internet):
- Aggiornamenti del Software via Internet quando e nel momento in cui il Titolare li pubblica sul suo sito o attraverso altri servizi online. Qualsiasi Aggiornamento di cui Lei possa essere destinatario costituisce parte del Software e a esso si applicano i termini e le condizioni di questo Contratto;
- Supporto Tecnico via Internet e Hotline telefonica di Supporto Tecnico.

3. Attivazione e validità
3.1. Nel caso in cui Lei apportasse modifiche al Suo computer o al software di altri fornitori installato su di esso, il Titolare ha la facoltà di chiederLe di ripetere l'attivazione del Software o l'installazione del file della chiave di licenza. Il Titolare si riserva il diritto di utilizzare qualsiasi mezzo e qualsiasi procedura per verificare la validità della Licenza e/o la validità legale della copia del Software installata e/o utilizzata sul Suo Computer. 
3.2. Se il Software è stato acquisito da un supporto fisico, il Software potrà essere usato, previa accettazione del presente Accordo da parte dell'Utente, per il periodo indicato sulla confezione (a partire dall'accettazione del presente Accordo) e/o nel contratto di Licenza.
3.3. Se il Software è stato acquisito tramite Internet, esso potrà essere usato, previa accettazione del presente Accordo da parte dell'Utente, per il periodo indicato durante l'acquisizione e/o nel contratto di Licenza.
3.4. Lei ha diritto di usare la versione di prova del Software secondo quanto disposto dal Paragrafo 2.1 senza alcun addebito unicamente per il periodo di valutazione (30 giorni) concesso dal momento della sua attivazione ai sensi del presente Contratto, purché la versione di prova non dia diritto ad Aggiornamenti e a Supporto Tecnico via Internet e tramite Hotline telefonica. Qualora il Titolare stabilisca una durata diversa per il singolo periodo di valutazione applicabile, Lei ne sarà informato per mezzo di una notifica.
3.5. La Sua Licenza d'Uso del Software è limitata al periodo di tempo specificato nei Paragrafi 3.2 o 3.3 (secondo quanto applicabile) e nel periodo restante può essere visionata utilizzando  i supporti descritti nel Manuale dell'Utente.
3.6. Nel caso in cui Lei abbia acquisito il Software per un utilizzo su più di un Computer, la Sua Licenza d'Uso del Software è limitata al periodo di tempo che ha inizio alla data di attivazione del Software o l'installazione del file della chiave di licenza sul primo Computer.
3.7. Fatto salvo qualsiasi altro rimedio previsto dalla legge o basato sui principi di opportunità, giustizia e onesta composizione ("equity") a cui il Titolare possa legittimamente fare ricorso, nel caso di una Sua violazione dei termini e delle condizioni del presente Contratto, il Titolare avrà diritto in ogni momento e senza obbligo di preavviso di rescindere questa Licenza senza rimborsare il prezzo d'acquisto né parte di esso.
3.8. Lei accetta di fare uso del Software e utilizzare qualsiasi rapporto o informazione derivante dall'utilizzo di questo Software in modo conforme a tutte le leggi applicabili internazionali, nazionali, statali, regionali e locali e a qualsiasi normativa, ivi compresa, a titolo esemplificativo e non limitativo, le leggi sulla privacy, sui diritti d'autore, sul controllo delle esportazioni e sulle oscenità. 
3.9. Fatte salve eventuali disposizioni contrarie specificamente previste in questa sede, Lei non ha la facoltà di trasferire né di assegnare alcuno dei diritti che le sono stati concessi ai sensi del presente Contratto né alcuno degli obblighi che da esso Le derivano. 

4. Supporto Tecnico
4.1. Il Supporto Tecnico descritto al Paragrafo 2.5 del presente Contratto Le viene fornito quando è stato installato l'Aggiornamento più recente del Software (a eccezione della versione di prova del Software).
Servizio di assistenza tecnica: http://support.kaspersky.com 
4.2. I Dati dell'utente, specificati in Personal Cabinet/Il mio account Kaspersky, possono essere usati dal Supporto tecnico solo durante l'elaborazione della richiesta dell'Utente.

5. Restrizioni
5.1. Le è fatto divieto di emulare, clonare, locare, dare in prestito, noleggiare, vendere, modificare, decompilare o reingegnerizzare il Software, disassemblarlo o creare opere accessorie basate sul Software o su una porzione di esso con la sola eccezione di diritti non rinunciabili previsti dalla legislazione applicabile, e Le è fatto comunque divieto di ridurre parte del Software in forma decifrabile o trasferire il Software tutelato da licenza o qualsivoglia sottoinsieme dello stesso, o permettere a terzi di fare quanto sopra, salvo nella misura in cui le limitazioni sopra illustrate siano espressamente proibite dal diritto applicabile. È fatto divieto di utilizzare o reingegnerizzare qualsivoglia codice binario o origine del Software allo scopo di ricreare l'algoritmo del programma, che è proprietario. Tutti i diritti non espressamente concessi attraverso il presente Contratto sono riservati al Titolare e/o ai suoi fornitori, secondo quanto applicabile. L'uso non autorizzato del Software produrrà la rescissione immediata e automatica del presente Contratto e della Licenza concessa in virtù dello stesso e può determinare l'apertura di un procedimento legale nei Suoi confronti. 
5.2. Lei non ha diritto di trasferire i diritti d'uso del Software a terzi. 
5.3. Le è fatto divieto di mettere a conoscenza di terzi il codice di attivazione e/o il file chiave della licenza o di consentire l'accesso al codice di attivazione e/o di licenza, i quali rappresentano dati riservati del Titolare.
5.4. Non è consentito concedere a noleggio, in locazione o in prestito a terzi il Software.
5.5. Non è consentito utilizzare il Software per la creazione di dati o di software che servono a individuare, bloccare o gestire le minacce descritte nel Manuale dell'Utente.
5.6. In caso di violazione dei termini e delle condizioni del presente Contratto,  il file di codice può essere bloccato.
5.7. Se si usa la versione di prova del Software non si ha il diritto di ricevere il Supporto Tecnico specificato al Paragrafo 4 del presente Contratto, né il diritto di trasferire la licenza o i diritti d'uso del software a terzi 

6. Garanzia limitata e clausola di esclusione della responsabilità
6.1. Il Titolare garantisce che il Software eseguirà sostanzialmente le prestazioni illustrate nelle specifiche e descritte nel Manuale dell'Utente fermo restando, tuttavia, che tale garanzia limitata non si applica a quanto segue: (w) lacune del Suo Computer e relative violazioni per le quali il Titolare declina espressamente qualsiasi responsabilità di garanzia; (x) malfunzionamenti, difetti o guasti conseguenti a cattivo uso, abuso, incidente, negligenza, difetti di installazione, funzionamento o manutenzione, furto, atto vandalico, evento di forza maggiore, atti di terrorismo, interruzione di tensione o momentanea sovratensione, infortunio, alterazione, modifica non consentita o riparazioni eseguite da soggetti diversi dal Titolare o qualsiasi azione o causa, a opera Sua o di qualsiasi altro soggetto terzo, ragionevolmente fuori del controllo del Titolare; (y) qualsiasi difetto da Lei tenuto nascosto al Titolare anche dopo la comparsa della prima anomalia; e (z) incompatibilità provocata da componenti hardware e/o software installati sul Suo computer.
6.2. Lei riconosce, accetta e concorda che nessun software è esente da errori e che Lei è stato informato che è necessario fare il back-up del Computer, con la frequenza e secondo le modalità per Lei più indicate.
6.3. In caso di violazione dei termini descritti nel Manuale dell'Utente o nel presente Contratto, il Titolare non garantisce il corretto funzionamento del Software.
6.4. Il Titolare non garantisce che il Software funzionerà correttamente se Lei non scarica regolarmente gli Aggiornamenti specificati nel Paragrafo 2.5 del presente Contratto.
6.5. Il Titolare non garantisce la protezione dalle minacce descritte nel Manuale dell'Utente una volta scaduto il periodo specificato nei Paragrafi 3.2 or 3.3 del presente Contratto o una volta scaduta, per qualsiasi motivo, la Licenza d'uso del Software.
6.6. IL SOFTWARE VIENE FORNITO "COSÌ COM'È" E IL TITOLARE NON FA ALCUNA DICHIARAZIONE E NON FORNISCE ALCUNA GARANZIA IN QUANTO A USO O PRESTAZIONI. FATTE SALVE LE GARANZIE, LE CONDIZIONI, LE DICHIARAZIONI O I TERMINI CHE NON POSSONO ESSERE ESCLUSI O LIMITATI DAL DIRITTO APPLICABILE, IL TITOLARE E I SUOI PARTNER, NON FORNISCONO ALCUNA GARANZIA, CONDIZIONE, DICHIARAZIONE O TERMINE (NÉ ESPLICITO NÉ IMPLICITI NÉ PREVISTO DALLA LEGGE, DALLA COMMON LAW, DALLE CONSUETUDINI O DAGLI USI O ALTRO) IN MERITO A QUALSIVOGLIA QUESTIONE, IVI COMPRESE, A TITOLO ESEMPLIFICATIVO E NON LIMITATIVO, LA NON VIOLAZIONE DEI DIRITTI DI TERZI, LA COMMERCIABILITÀ, LA QUALITÀ SODDISFACENTE, L'INTEGRAZIONE O L'APPLICABILITÀ PER UN FINE SPECIFICO. LEI SI ASSUME LA RESPONSABILITÀ DI TUTTI GLI ERRORI E TUTTI I RISCHI RELATIVI ALLE PRESTAZIONI NONCHÉ LA RESPONSABILITÀ DI AVER SCELTO IL SOFTWARE ALLO SCOPO DI RAGGIUNGERE I RISULTATI DESIDERATI NONCHÉ DELL'INSTALLAZIONE DEL SOFTWARE, DEL RELATIVO USO E DEI RISULTATI OTTENUTI DALLO STESSO. SENZA LIMITARE LE DISPOSIZIONI DI CUI SOPRA, IL TITOLARE NON FORNISCE ALCUNA DICHIARAZIONE E NON FORNISCE ALCUNA GARANZIA CHE IL SOFTWARE SARÀ ESENTE DA ERRORI O ESENTE DA INTERRUZIONI O ALTRI DIFETTI DI FUNZIONAMENTO NÉ CHE IL SOFTWARE SARÀ IN GRADO DI SODDISFARE IN TOTO O IN PARTE LE SUE ESIGENZE, SIANO ESSE STATE COMUNICATE AL TITOLARE O MENO.

7. Esclusione e limite della responsabilità
7.1. LUtente prende atto che il Software sara predisposto dalle impostazioni standard predefinite di Kaspersky, e che egli sara lunico responsabile della configurazione del Software per soddisfare i propri personali requisiti.
7.2. NELLA MASSIMA MISURA CONSENTITA DAL DIRITTO APPLICABILE, IN NESSUN CASO IL TITOLARE O I SUOI PARTNER SARANNO RESPONSABILI DI DANNI SPECIALI, MARGINALI, PUNITIVI, INDIRETTI O DI DANNI INDIRETTI DI QUALSIASI TIPO (IVI COMPRESI, A TITOLO ESEMPLIFICATIVO E NON LIMITATIVO, I DANNI PER PERDITA DI UTILI O PER PERDITA DI INFORMAZIONI RISERVATE O DI ALTRE INFORMAZIONI, PER INTERRUZIONE DELL'ATTIVITÀ LAVORATIVA, PER PERDITA DI PRIVACY, PER CORRUZIONE, DANNO E PERDITA DI DATI O DI PROGRAMMI, PER MANCATA OSSERVANZA DI UN OBBLIGO IVI COMPRESO QUALSIASI ONERE IMPOSTO PER LEGGE, DOVERE DI BUONA FEDE O DOVERE DI RAGIONEVOLE DILIGENZA, PER NEGLIGENZA, PER PERDITA ECONOMICA E PER QUALSIASI ALTRA PERDITA PECUNIARIA O ALTRA PERDITA DI SORTA) DERIVANTE DA O IN QUALSIASI MODO COLLEGATO ALL'USO O ALL'IMPOSSIBILITÀ DI USARE IL SOFTWARE, ALLA FORNITURA O MANCATA FORNITURA DEL SERVIZIO DI SUPPORTO O DI ALTRI SERVIZI, INFORMAZIONI, SOFTWARE E RELATIVI CONTENUTI ATTRAVERSO IL SOFTWARE O COMUNQUE DERIVANTI DALL'USO DEL SOFTWARE O COMUNQUE AI SENSI O IN RELAZIONE A QUALSIASI DISPOSIZIONE DEL PRESENTE CONTRATTO, O DERIVANTI DA UNA VIOLAZIONE DEL PRESENTE CONTRATTO O DA QUALSIVOGLIA ILLECITO (IVI COMPRESA LA NEGLIGENZA, LA FALSA TESTIMONIANZA, QUALSIASI OBBLIGO O DOVERE RELATIVI ALLA RESPONSABILITÀ) O DA UNA VIOLAZIONE DI UN OBBLIGO DI LEGGE O DA UNA VIOLAZIONE DELLA GARANZIA DA PARTE DEL TITOLARE E/O DI UNO DEI SUOI PARTNER, ANCHE QUALORA IL TITOLARE E/O UNO DEI SUOI PARTNER SIA STATO INFORMATO DELLA POSSIBILITÀ DI TALI DANNI. 

LEI ACCETTA CHE NEL CASO IN CUI IL TITOLARE E/O SUOI PARTNER VENISSERO TROVATI RESPONSABILI, LA RESPONSABILITÀ DEL TITOLARE E/O DEI SUOI PARTNER SI LIMITERÀ AL COSTO DEL SOFTWARE. IN NESSUN CASO LA RESPONSABILITÀ DEL TITOLARE E/O DEI SUOI PARTNER POTRÀ SUPERARE LE SOMME VERSATE PER IL SOFTWARE AL TITOLARE O AL PARTNER (SECONDO QUANTO APPLICABILE). 

NULLA IN QUESTO CONTRATTO ESCLUDE O LIMITA LA QUALSIVOGLIA RICHIESTA DI DANNI IN CASO DI MORTE E LESIONI PERSONALI. INOLTRE IN CASO IN CUI UNA MANLEVA, ESCLUSIONE O LIMITAZIONE CONTEMPLATE DAL PRESENTE CONTRATTO NON POSSA ESSERE ESCLUSA O LIMITATA AI SENSI DEL DIRITTO APPLICABILE, QUELLA MANLEVA, ESCLUSIONE O LIMITAZIONE NON SARÀ VALIDA NEI SUOI CONFRONTI E LEI DOVRÀ CONTINUARE A OSSERVARE TUTTE LE RESTANTI MANLEVE, ESCLUSIONI E LIMITAZIONI.

8. GNU e altre licenze di Terzi
8.1. Il Software può comprendere alcuni programmi software sottoposti a licenza (o a sublicenza) dell'utente ai sensi della GNU Licenza Pubblica Generica (General Public License, GPL) o ad altra licenza software di analoga natura che, tra gli altri, concede all'utente il diritto di copiare, modificare e ridistribuire certi programmi o porzioni di essi e di avere accesso al codice source ("Software Open Source"). Se tali licenze prevedono che per un software distribuito in formato binario eseguibile anche il codice source venga reso disponibile ai suoi utenti, il codice source deve essere reso accessibile inviando la richiesta all'indirizzo source@kaspersky.com, altrimenti il codice source verrà fornito insieme al Software. Se le licenze dei Software Open Source prevedono che il Titolare fornisca diritti d'uso, di copia e modifica del programma Software Open Source più ampi dei diritti concessi in virtù del presente Contratto, tali diritti avranno la priorità sui diritti e sulle restrizioni contemplati da questo documento.

9. Proprietà Intellettuale
9.1. Lei accetta che il Software e il fatto di esserne autori, i sistemi, le idee e i metodi operativi, la documentazione e altre informazioni contenute nel Software, sono proprietà intellettuale esclusiva e/o preziosi segreti commerciali del Titolare o dei suoi partner e che il Titolare e i suoi partner, secondo quanto applicabile, sono protetti dal diritto civile e penale e dalla legge sul copyright, sul segreto commerciale, sul marchio di fabbrica e sui brevetti della Federazione Russa, dell'Unione Europea e degli Stati Uniti e da altri trattati internazionali o di altri paesi. Il presente Contratto non Le concede alcun diritto di proprietà intellettuale né alcun diritto sui marchi o sui marchi di servizio del Titolare e/o dei suoi partner ("Marchi di fabbrica"). Lei ha la facoltà di usare i marchi di fabbrica solo nella misura in cui essi permettono di identificare le stampe prodotte dal Software in conformità con la pratica sui marchi generalmente accettata, ivi compresa l'identificazione del nome del proprietario del Marchio di fabbrica. Tale uso di un Marchio di fabbrica non Le conferisce alcun diritto di proprietà sul Marchio stesso. Il Titolare e/o i relativi partner possiedono e conservano ogni diritto, titolo e interesse relativo e collegato al Software, ivi comprese, senza alcuna limitazione, le correzioni d'errore, i perfezionamenti, gli Aggiornamenti o altre modifiche del Software, sia apportate dal Titolare che da Terzi nonché tutti i diritti d'autore, i brevetti, i diritti su segreti commerciali, i marchi di fabbrica e qualsiasi altro diritto di proprietà intellettuale ivi contemplato. Il possesso, l'installazione o l'uso del Software da parte Sua non Le trasferisce alcun titolo nella proprietà intellettuale del Software e Lei non acquisirà alcun diritto sul Software, salvo nella misura espressamente indicata nel presente Contratto. Tutte le copie del Software eseguite ai sensi del presente documento devono contenere le stesse avvertenze proprietarie che compaiono sul e nel Software. Fatto salvo quanto disposto in questo documento, il presente Contratto non Le conferisce alcun diritto di proprietà intellettuale sul Software e Lei riconosce che la Licenza, secondo la definizione data in seguito, concessa ai sensi del presente Contratto Le conferisce soltanto il diritto di uso limitato ai termini e alle condizioni del presente Contratto. Il Titolare si riserva tutti i diritti che non Le sono espressamente concessi ai sensi del presente Contratto.
9.2. Lei accetta di non modificare, né alterare in alcun modo il Software. Lei non ha la facoltà di rimuovere, né di alterare alcuna delle avvertenze in materia di diritti d'autore o altre avvertenze proprietarie sulle copie del Software.

10. Diritto applicabile; Arbitrato
10.1. Il presente Contratto sarà regolamentato dalle leggi della Federazione Russa e interpretato conformemente a esse, senza riferimento a conflitti fra stato di diritto e principi. Il presente Contratto non sarà regolamentato dalla Convenzione delle Nazioni Unite sui Contratti per la Vendita Internazionale di Merci, la cui applicazione è espressamente esclusa. Qualsiasi vertenza derivante dall'interpretazione o dall'applicazione dei termini del presente Contratto o dalla sua violazione dovrà essere regolata tramite trattativa diretta oppure dal Tribunale dell'Arbitrato Commerciale Internazionale avente sede presso la Camera di Commercio e dell'Industria della Federazione Russa di Mosca, Federazione Russa. Qualsiasi lodo arbitrale emesso dall'arbitro sarà definitivo e vincolante per le parti e qualsiasi giudizio su tale lodo può essere fatto valere in ogni foro competente. Nulla nel presente Paragrafo 10 può impedire a una delle Parti di ricercare e ottenere equo indennizzo presso un foro competente, sia prima, durante sia dopo il processo d'arbitrato. 

11. Periodo di validità per la presentazione di azioni legali
11.1. A prescindere dalla forma, nessuna azione derivante dalle transazioni commerciali eseguite ai sensi del presente Contratto può essere presentata dalle due parti contrattuali a più di un (1) anno dal momento in cui è accaduto o si è scoperto che è accaduto l'evento su cui si basa l'azione, tranne in caso di azioni per violazione dei diritti di proprietà intellettuale, che possono essere presentate entro il periodo massimo applicabile secondo i termini di legge.

12. Totalità del Contratto; Clausola salvatoria; Assenza di deroga
12.1. Il presente Contratto costituisce l'intero contratto tra Lei e il Titolare e sostituisce ogni altro accordo, proposta, comunicato o comunicato commerciale precedente, sia verbale che scritto, relativo al Software o relativo al presente Contratto. Lei riconosce di aver letto il presente Contratto, lo comprende e accetta di essere vincolato ai suoi termini e condizioni.  Se un foro competente giudica una qualsiasi disposizione del presente Contratto non valida, nulla o per qualsiasi motivo non applicabile, in toto o in parte, tale disposizione sarà riformulata più precisamente per renderla legittima e applicabile; ciò tuttavia non inficerà il Contratto e le rimanenti disposizioni del Contratto resteranno pienamente valide e in vigore nella massima misura consentita dalla legge diritto o dall'equity, conservando quanto più possibile il loro intento originale. Non varrà alcuna deroga a disposizioni o a condizioni del presente Contratto, a meno che la deroga non sia presentata per iscritto e firmata da Lei e da rappresentante autorizzato del Titolare, purché nessuna deroga a una violazione di una disposizione del presente Contratto valga come una deroga a qualsiasi violazione precedente, concorrente o successiva. La mancata insistenza da parte del Titolare nel richiedere la stretta applicazione di qualsiasi disposizione del presente Contratto o nel far valere un diritto non potrà essere interpretata quale deroga a tale disposizione o rinuncia a tale diritto. 

13. Informazioni di contatto del Titolare

Per qualsiasi domanda relativa al presente Contratto, o se si desidera consultare per qualsiasi motivo il Titolare, si prega di contattare il nostro Servizio Clienti presso:

Kaspersky Lab ZAO, 10 edificio 1 1st Volokolamsky Proezd
Mosca, 123060
Federazione Russa
Sito Web: www.kaspersky.com 

(c) 1997-2011 Kaspersky Lab ZAO. Tutti i diritti riservati. Il Software e la documentazione d'accompagnamento sono soggetti a diritto d'autore e sono protetti dalle leggi sul copyright e dai trattati internazionali sul copyright nonché da altre leggi e trattati in materia di proprietà intellettuale.